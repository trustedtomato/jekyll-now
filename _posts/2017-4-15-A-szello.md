---
layout: post
title: A szellő
tags: thought hungarian
---

Felébredtem és megnéztem, hogy fáradt vagyok-e: délelőtt tizenegy óra harmincnégy perc.
Kiugrottam az ágyból, tágasra nyitottam az ablakot és leültem az asztalhoz programozgatni.
A madarak csicseregtek, és egy igazi tavaszi, virágok illatával teli
fuvallat megcsapta az arcomat. Elég párás lehetett, na meg magok is lehettek benne, mert lelkem egyből kivirágzott.
Olyan boldogság és nyugalom öntött el, amilyet csakis egy tavaszi szellő tud adni.